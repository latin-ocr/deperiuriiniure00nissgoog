19 -

illo continetur nisi hoc, eum qui probare velit recusare
posse iusiurandum3 at quo iure quis dicat, hanc ipsam
recusandi facultatem nihil esse nisi eam de qua agimus
probationem pro exonera-uda conscientia, equidem intel-
ligere quum nequeam cuique integro diiudicandum re-
linquo, Vera tamen erroris causa est haec, quod fere
iisdem verbis Italici ICti recusationem iurisiurandi signi-
ficant, quibus hodie. nos ad definiendam istam proba-
tionem utimur, scilicet verbis „defendere conscientiam
probationibuS, defensio conscientiae“‚ quo eodem no-
mine diversis rebus adhibito decepti lam antea scriptores
praesertim Saxonici putaverunt: ICtis Italicis proba-
tionem de qua agitur notam fuisse.

Quaerendum igitur probatio pro exoneranda con-

scientia unde ducenda sit. Quod quo dilucidius fiat,
ad ius Romanum nobis revertendum erit.

ς. e.

Quum ut supra demonstravi iuramentum iure Ro-
mano scilicet posterioris aetatis eam vim haberet, ut
sententia iudicis inde penderet, facile potest colligi,
saepe a litigantibus appellatum esse contra eam sen-
tentiam, qua alteri iuramentum delatum esset. Qua
appellatione quum sententiae vis in suspenso relinque-
retur, facile fiebat, ut eo cui impositum erat iusiuran-
dum interea morte functo magna perturbatio nasceretur,
ut ipsas lites valde eo tractas esse taceam. Itaque Iu-
stinianus l. 12 C. ht. 4. 1. constituit1), quibus condi-
tionibus appellatio permitteretur, quo modo procedendum
esset, quando rem ipsam suspenderet appellatio, Quae
constitutio quamquam hodie nullam amplius dubitatio-
nem moveat, praebuit tamen maioris causam erroris
commentatoribus, quorum· nonnulli existimarunt ea con-

 

1) cs. Donellus ad Ood. VII. p. 54⁷, cuius quidem interpre-
tationem non ubique sequor.

2·

