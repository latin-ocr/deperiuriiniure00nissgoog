10

· Evanescente iam ordine iudiciorum privatorum con·—
tigit, ut quibus legibus iusiurandum in iure delatum antea
munitum fuerat, eae iam inde ab hoc iudicem i. e. ma-
gistratum tenerent. Qui quum lege iussus esset sen-
tentiam ferre iuriiurando congruam , altera pars facile
laedi poterat, si vel a periuro iuramentum deferrebatur,
vel ipse iudex periurum voluerat iurare. Itaque quae
de iureiurando in iure delato supra demonstravi, hic
sunt repetenda, ita quidem, ut periurum ab iuramenti
delatione et iureiurando ab iudice delato repelli merito
postuletur.

ς. 3.

Haec Germanorum et Romanorum de iureiurando
quae exposui praecepta christiana doctrina improbavit
ac mutavit. Etenim quamdiu clerici omne iusiuran-
dum impium ideoque vetitum esse declaraverunt ¹), ne·-
cessario consecutum est, ut iusiurandum dolo falso
praestitum inter maxima peccata numeraretur, quoniam
periculum erat, ne periuri anima perderetur. Quo-
circa sieut ceterorum peccatorum ita huius quoque ec-
clesia apertam confessionem postulabat, qua noxius
valde se poenitere peccati asseveraret3 ut hoc peccatum
sincera animi emendatione lueretur, a clericis consola-
tionis auxilium afferri iubebat. Ipsa autem confessio
conscientiae erat relicta, neque si clerici piacula impo-
nebant, alio consilio imponebant, nisi ut animi poeni-
tentiam testarentur. Quod autem divinam peccatorum
veniam inde pendere clerici docuerunt, id multo post
demum invaluit3 quumque Innocentius ΙΙΙ. sacerdotibus
imperasset, ut de subditorum peccatis certiores fieri
studerent, paullatim terrestris poenae notio in piaculi
imperati locum successit, quae poena post diuturnam
vacillationem saeculo fere quarto decimo a saecularibus

1) Eichhorn‚ Kirchenr. Π. 530;

