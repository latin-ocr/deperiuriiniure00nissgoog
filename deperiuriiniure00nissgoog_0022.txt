,20

stitutum esse , ut iusiurandum ab adversario delatum
recusari liceret. Qui error eo gravior est, quum ex hoc
tantummodo lex quaedam iuris Pontificii recte intelligi
possit, qua, usque adhuc ni fallor omnino non consi-
derata, mehercle ab inerudito perverse adhibita omnis
iuramenti litis decisorii doctrina labefactetur. Extat illa
capite ult. X. de iureiur. 2. 24.

Quas duas leges diligentius considerare liceat.

Iustinianus in istius constitutionis paragrapho se-
cunda his verbis usus est: Sin autem is cui sacramentum
est illatum vel a parte vel a iudice, hoc subire minime
voluerit, licentiam quidem habeat sacramentum recusare. —-
Praeterea addit, litem eo non suspendi ac sententia de-
finitiva prolata de causis cur recusarit ab iudice ad quem
lis provocata sit esse diiudicandum. Haec posteriora
sequi quidam quum non animadverterent, sola ista verba
respicientes putaverunt ab Iustiniano id statutum esse,
ut iusiurandum delatum recusari liceret. Quam inter-
pretationem, quae e sola constitutione omnino elici non

- potest, docti viri eo consilio affectarunt, ut capiti ult,

X. supra commemorato fundamentum certum redderent,
quippe vehementer hoc egenti. Ea ratione perducti
alii l. 12 C. iuris emendandi causa pronuntiatam esse
putabant, quamvis ipsius legis verbis refutati3 alii cen-
sebant l. 12 rationem continere istarum causarum, quae,
scilicet praeter edicti praeceptum, iam dudum in usu
fuissent, hanc tamen rationem capite ultimo X. muta-
tam eoque constitutum esse, ut iusiurandum recusari
liceret. Ac plurimi quidem rectam interpretationem
sequebantur, attamen iste error non levis et, quod
qui dissentiunt auctores nominatim non appellantur ¹),
praecipue usu quodam forensi nisus fuisse mihi vi-

 

1) cs. Sichardus redivivus Frst. 1613 p. 279. -Donel-
lus ad l. 9 O. 1. c. p. 530 sq.— Bartolus com. cit. p. 339 sq.—

Alberici de Rosate Ber-gam. comm. i. cod. Venet. 1586
ad h. leg. 12.

 

 

