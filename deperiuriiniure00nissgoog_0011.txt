9

esse momenti facile apparet ¹), quoniam qui defert ipsa.
adversarii conscientia se contentum esse declarat. Ne-
que magis eius qui defert periurium respiciendum est,
ubi iurisiurandi relatio lege iam est prohibita.

Aliter res se habet, quum in iudicio iusiurandum
defertur. In quo quum „iudici fiat²'probatio“, iam qua·-
tenus iureiurando praestito de facto aliquo iudici per·-
suadeatur, singulis locis erit definiendum. De effectu
quodam formali, sicut in iure, in iudicio cogitari nou
potest. Quaecunque fuit 'causa iurisiurandi. sive ab
alterutra parte, sive ab iudice delatum est, nihil aliud
nisi fontem praebet, unde iudex de aliqua re sibi per-
suadere possit. Neque iurans postulare potest, ut se-
cundum iuramentum feratur sententia, quamvis non
negem iudicem solitum esse iusiurandum sequi ²), a quo
recedere nisi graviorem ob causam ei non licuerit, «-
neque iuramenti maior quam ceterorum argumentorum
vis est, quae, simulatque novis documentis iudici com-
probatum erit non dignum fuisse fide iusiurandum,
statim irrita fiet. Quod magis etiam effici periurio
probato satis perspicuum est.

Iisdem de causis iureiurando coram iudice ab adver-
sario delato altera pars non debet sibi assumere, quod
adversarius periurus sit, quum singulari ac certa causa
cur iusiurandum recuset omnino non egeat, quia ad ac-
cipiendum vel referendum non compellitur ³). In iure-
iurando vero ab iudice delam, etiamsi iudici eum cui
iurare concesserit periurum esse probatum fuerit, tamen ·
non erit, cur iureiurando ille privetur3 neque tamen
si iuramentum prohibere iudex noluerit, maiorem fidem
tali iuramento nisi levi in causa tribuere poterit.

1) Si adversario notum iuit3 alioquin de errore agendum est.
2) Sic Gaius in 1. 31 D. ht.t — solent saepe, inquit, iudi-
ces secundum eum iudicare, qui iuraverit.

3) Alteram sententiam: iudicem cogere posse sequitur Sa-
vigny‚ System VH. p. 81.

